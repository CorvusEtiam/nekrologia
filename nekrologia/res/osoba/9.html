<p>
Julian Rafalski urodził się 23 maja 1879 r. w Warszawie. W 1899 r. ukończył W Warszawie szkołę średnią. 
W 1907 r. W Instytucie Leśnym w Petersburgu uzyskał dyplom inżyniera leśnika. 
W latach 1907-1918 pracował jako leśnik na terenie Rosji. 
W 1919 r. powrócił do kraju. Został inspektorem lasów państwowych w Gdańsku. 
Później na podobnym stanowisku pracował W Poznaniu. W 1921 r, jako doświadczony fachowiec z dziedziny 
inżynierii leśnej i użytkowania lasu został powołany na stanowisko kierownika Zakładu Inżynierii i Budownictwa Leśnego 
przy Wydziale Rolniczo-Leśnym Uniwersytetu Poznańskiego. Zakład ten, który organizował od podstaw z dużym 
zaangażowaniem osobistym, uznać można równocześnie za pierwszą w Poznaniu naukową jednostkę organizacyjną 
związaną z dyscypliną drzewnictwa. W zakładzie podjęto m.in. badania nad budową anatomiczną drewna i nad jego
właściwościami mechanicznymi. W latach akademickich 1928/29 i 1931/32 profesor Rafalski był prodziekanem Wydziału 
Rolniczo-Leśnego Uniwersytetu Poznańskiego, a w roku 1930/31 jego dziekanem. W 1935 r. został przewodniczącym sekcji 
badań drewna Polskiego Związku Badań Materiałów, później członkiem Międzynarodowej Komisji do Badań Drewna, w 
zakładzie przekształconym w Katedrę Inżynierii Leśnej do 1939 r. profesor Julian Rafalski prowadził intensywna 
pracę dydaktyczną, naukową i publicystyczną. Wydał około 40 studiów, rozpraw, monografii, artykułów i innych 
publikacji naukowych. Tematyka jego prac w latach 1934-1937 dotyczyła m.in. biologicznej metody badania właściwości 
drewna oraz właściwości drewna sosnowego w zależności od położenia na strzale. Profesor Rafalski zgromadził również 
olbrzymią kolekcję ksylologiczną obejmującą około 6 tysięcy okazów i próbek drewna zebranych w różnych częściach 
świata. W czasie wojny prowadził zajęcia na działającym w Warszawie od 1940 r. tajnym Uniwersytecie Ziem Zachodnich.
Opiekował się tam studentami leśnictwa z dawnego Uniwersytetu Poznańskiego. Za swą działalność był dwukrotnie Więziony. 
Po zakończeniu Wojny wrócił do Poznania, gdzie przystąpił do restytucji Zakładu, doprowadzając do powstania 
Katedry Inżynierii Leśnej, którą kierował do 1949 roku. Pod kierunkiem Profesora prowadzono również zajęcia z 
przedmiotu Mechaniczna technologia drewna. W 1946 r. nadano Julianowi Rafalskiemu tytuł naukowy profesora zwyczajnego.
W 1949 r. został członkiem Państwowej Rady Leśnej i członkiem honorowym Polskiego Towarzystwa Leśnego. 
Profesor Rafalski był gorącym zwolennikiem powołania w Poznaniu studiów akademickich z zakresu technologii drewna. 
Na bazie kierowanej przez niego Katedry Inżynierii Leśnej powstały po jego śmierci Zakład, 
Instytut i Katedra Mechanicznej Technologii Drewna. Zmarł 23 listopada 1949 r, w Poznaniu.
</p>
<span>
Bogusław Kamiński 
</span>