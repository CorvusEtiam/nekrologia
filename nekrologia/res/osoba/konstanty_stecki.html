<p>
    Urodził się 29 lipca 1885 r. W Hrubieszowie. Do gimnazjum uczęszczał W Hrubieszowie, Siedlcach
    oraz W Łodzi, gdzie W 1904 r. uzyskał świadectwo dojrzałości. Studia rolnicze odbywał na Wydziale Filozoficznym Uniwersytetu
    Jagiellońskiego, które ukończył W 1907 r. Kontynuował studia biologiczne na tym samym Wydziale w Zakładzie Botaniki u
    profesora E. Janczewskiego W zakresie mykologii. W latach 1909-1910 był asystentem W Katedrze Uprawy Roli i Roślin U]
    u prof. K. Rogóyskiego. Celem poratowania zdrowia przeniósł się do Zakopanego, gdzie W latach 1910-1923 pracował jako
    nauczyciel przyrody w szkołach średnich oraz pełnił funkcję kustosza działu przyrodniczego Muzem Tatrzańskiego. W okresie
    tym rozwinął ożywioną działalność naukową i kulturalno-spoleczną. Stopień doktora filozofii uzyskał na Uniwersytecie
    Jagiellońskim W 1920 r. Po przybyciu do Poznania W 1923 r. jako zastępca profesora został kierownikiem Katedry Botaniki
    Leśnej na Wydziale Rolnicze-Leśnym Uniwersytetu Poznańskiego. W 1924 r. uzyskał stopień doktora habilitowanego, a w rok
    później otrzymał nominację na profesora nadzwyczajnego. Od 1935 r. kierował Katedrą Botaniki Ogólnej i Fitopatologii
    UP, a następnie Katedrą Botaniki WSR do chwili przejścia na emeryturę W 1960 r. Pełnił funkcję dziekana (1933/1934) i
    prodziekana (1934/1935-1937/1938) Wydziału Rolniczo-Leśnego UP oraz dziekana (1953/ 1954-1955/ 1956) i prodziekana (1952/1953)
    Wydziału Rolniczego WSR W Poznaniu. Wykładał botanikę systematyczna, botanikę leśna. geografię roślin i ochronę przyrody
    a także drzewoznawstwo w Państwowej Szkole Ogrodnictwa W Poznaniu. W pamięci współpracowników i studentów zapisał się
    jako doskonały nauczyciel. Był członkiem władz Polskiego Towarzystwa Botanicznego, Polskiego Towarzystwa Leśnego, Polskiego
    Towarzystwa Przyrodników im. Kopernika i Towarzystwa Tatrzańskiego. Ogłosił drukiem 166 prac - monografii, rozpraw, podręczników,
    artykułów naukowych i popularnonaukowych z szeregu dyscyplin, między innymi z zakresu mykologíi, ﬂorysty- ki, fitosocjologii,
    ochrony przyrody, dendrologii a także etnografii, numizmatyki i pedagogiki. W czasie pobytu W Zakopanem oddał się szeroko
    zakrojonym Studiom przyrody Tatr, stając się jednym z najbardziej wybitnych jej znawców. Opracował zmienność szafranu
    tatrzańskiego (1922) oraz opublikował szereg prac dotyczących ochrony przyrody tatrzańskiej. W ramach dzieła "Krajobrazy
    roślinne Polski" był autorem i współautorem sześciu tomów dotyczących roślinności Tatr, Pomorza i Śląska Cieszyńskiego
    (1923, 1928,1929, 1939). Wspólnie z profesorem B. Pawłowskim prowadził pionierskie w skali kraju tatrzańskie badania
    fitosocjologiczne (1927). Brał czynny udział W urządzaniu alpinarium przy Muzeum Tatrzańskim W Zakopanem. Po przybyciu
    do Poznania podjął trud organizacji Katedry Botaniki Leśnej i Ogrodu Dendrologicznego, a swoje zainteresowania naukowe
    skierował głównie na obszar Wielkopolski i Pomorza. Rejestrował osobliwości przyrodnicze tych ziem, uzasadniając konieczność
    ochrony wielu obiektów o unikatowym charakterze. Dokonał monograficznej charakterystyki rozmieszczenia lasów Wielkopolski
    (1935). Był gorącym orędownikiem utworzenia Wielkopolskiego Parku Narodowego. Prowadził badania nad zmiennością morfologiczną
    form świerka, jodły i sosny (1928, 1930, 1936) oraz brzozy czarnej (1928) i cisa (1931). Po II wojnie światowej opublikował
    wiele prac dendrologicznych i florystycznych, zwłaszcza na temat rzadkich i ginących gatunków roślin. Został laureatem
    I nagrody W konkursie ogłoszonym przez Min. Leśnictwa na opracowanie koncepcji przyrodniczo-leśnej podziału Polski (1946).
    Wydał skrypt z drzewoznawstwa (1948, 1953) oraz kierował opracowaniem wieloautorskiego podręcznika "Botanika dla WSR"
    (1966). Swą głęboką wiedzę i umiłowanie ojczystej przyrody podsumował W książce "Osobliwości, piękno i geneza krajobrazu
    Polski" (1978). Zmarł 4 października 1978 r. w Poznaniu. </p>
<span class="author">Władysław Danielewicz</span>