<p>Stanisław Stryła urodził się 23 marca 1901r. W Krasnymstawie w woj, lubelskim. Gimnazjum humanistyczne ukończył W Zamościu.
    W 1 roku akademickim 1929 uzyskał tytuł inżyniera leśnictwa na Wydziale Rolniczo-Leśnym Uniwersytetu Poznańskiego, a
    stopień doktora nauk leśnych na tym samym Wydziale w 1937r. Stopień naukowy doktora habilitowanego nauk leśnych z zakresu
    mechanicznej technologii drewna uzyskał również na Wydziale Rolniczo-Leśnym Uniwersytetu Poznańskiego w 1946 r. W latach
    1927-1939 pracował w Zakładzie Inżynierii Leśnej na Wydziale Rolniczo-Leśnym Uniwersytetu Poznańskiego W charakterze
    młodszego asystenta, a później starszego asystenta, pod kierunkiem profesora Juliana Rafalskiego. Tematyka prac opublikowanych
    W tym czasie przez Stanisława Stryłę dotyczyła między innymi skurczliwości objętościowej drewna i zależności niektórych
    własności drewna sosnowego od położenia w strzale. Podczas okupacji do 1941 r. pracował na roli W powiecie Krasnystaw
    w woj. lubelskim, Następnie - do 1943 r. był gajowym i leśniczym w lasach chłopskich, równocześnie czynnie działał w
    ruchu oporu. Od sierpnia 1944 r. do maja 1945 - pracował w Instytucie Badawczym Lasów Państwowych. W maju 1945 r. Wraca
    do Poznania i zostaje zatrudniony w Katedrze Inżynierii Leśnej Uniwersytetu Poznańskiego, najpierw na stanowisku adiunkta,
    później - od 1946 r. - docenta. Od 1945 r. prowadzi wykłady z mechanicznej technologii drewna. Po śmierci prof. Juliana
    Rafalskiego (23 listopada 1949 r.) - prowadzi zlecone wykłady z inżynierii leśnej, budownictwa leśnego i użytkowania
    lasu. Zostaje też kierownikiem Katedry Inżynierii Leśnej. W latach 1949-1950 jest kuratorem Katedry Technologii Drewna
    przy Wydziale Leśnym Uniwersytetu Poznańskiego. 14 grudnia 1950 r. doc. dr hab. Stanisław Stryła został mianowany profesorem
    nadzwyczajnym Katedry Inżynierii Leśnej. W badaniach naukowych W okresie powojennym zajmował się wykorzystaniem elektroniki
    do badań leśnych, wykonując 19 prototypów aparatury pomiarowej. W tym czasie realizował również badania ważne dla gospodarki
    narodowej dotyczące biotechnicznej obudowy cieków nizinnych, które przeprowadził w dorzeczu Wkry i Prosny. W 1954 r.
    nazwę kierowanej przez Profesora Katedry zmieniono na: Katedra Inżynierii Leśnej i Budownictwa Leśnego. Profesor Stryła
    kierował nią do 1970 r. W latach 1960/61 -1963/64 był prodziekanem Wydziału Leśnego Wyższej Szkoły Rolniczej W Poznaniu.
    Był członkiem Polskiego Towarzystwa Botanicznego, Komisji Nauk Rolniczych i Leśnych Poznańskiego Towarzystwa Przyjaciół
    Nauk, Zespołu Leśnego Rzeczoznawców Sekcji Studiów Rolnych Rady Głównej, kuratorem Warsztatów Precyzyjno-Mechanicznych
    WSR, Profesor Stryła przeszedł na emeryturę 21 września 1971 r. Zmarł 1 sierpnia 1992 r.</p>
<p class="author">Bogusław Kamiński</p>